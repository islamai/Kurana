[
    "Ne bɛ kali sankolo la, min ye siratigɛ dunkɛ ye",
    "Ne bɛ kali don na, min ye don layidu talen ye  ˹Laharadon˺,",
    "Ne bɛ kali seereyabaa la ani seereya fɛn.",
    "Dingɛ dunkɛw danga na-",
    "tasuma ˹dingɛ˺, min ye mɛnɛ dunkɛ ye-",
    "tuma min na u sigilen tun bɛ a ˹tasuma dingɛ'in˺ lamini na,",
    "wa olu yɛrɛ ye seereyabaa ye fɛn na u bɛ ka fɛn min kɛ limaniyadjɔnw la",
    "u ma nakarli kɛ u kan fo n'a kɛra k'u limaniyara ni Ala de ye, Sebaayabɛɛtigi, tanu-masa",
    "˹Ala˺ min, sankolow ni dugukolo mara y'a ta ye. Wa Ala ye Seere ye fɛn bɛɛ kan.",
    "Siga t’a la, minnu ye limaniyadjɔn ˹Cɛ manw ani muso manw˺ tɔɔrɔ, o kɔfɛ ni u ma tuubi, Jahannama ɲangili ni jeninida ɲangili b'u ye.",
    "Tiɲɛ na, mɔgɔ minnu limaniyara, n'u ye baara ɲumanw kɛ, nakɔ fɔrɔ de b'u ye kɔɲɛ bɛ woyo min jukɔrɔ. O de ye niyɔrɔsɔrɔw la belebele ye.",
    "Tiɲɛ na, i Matigi ka minɛcogo ka jugu.",
    "Siga t’a la, Ale ˹Ala˺ de bɛ daminɛli ˹daali˺ kɛ ani laseginni ˹fatuli˺",
    "Wa Ale ˹Ala˺ de ye Yafa masa ye, Kanu masa",
    "Masasigilantigi dɔ, nɔɔrɔbatigi dɔ,",
    "Waleyabaa dɔ, fɛna fɛn min y'a ja.",
    "Yala kɛlɛcɛw ka maana sera i ma wa? ˹kira˺",
    "firawna ˹ka maw ko dɔ˺ ani Tamud ˹kaw˺",
    "O bɛɛ n’a ta, kafiriw ˹hali bi˺, u bɛ nkalontigɛyali de la",
    "Ka sɔrɔ Ala y'u lamini ka bɔ fan bɛɛ.",
    "Tiɲɛ na, nin ye Kuranɛ nɔɔrɔma ye,",
    "˹a sɛbɛnnen dɔ˺ Gafe Lakanalen dɔ kɔnɔ."
]