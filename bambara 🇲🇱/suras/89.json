{
   "1": "N bɛ kali fajiri la!",
   "2": "N bɛ kali su tan la [sun kalo su tan laban]!",
   "3": "N bɛ kali dakɛɲɛlen la ani dakɛɲɛbali la!",
   "4": "N bɛ kali su la, n'a bɛ taama!",
   "5": "Yala nin bɛ kalili kun bɔ, hakilima ye wa?",
   "6": "I m'a ye, i Matigi ye min kɛ Adukaw la",
   "7": "Iramakaw, koloma kabakoma jɔbaaw,",
   "8": "min ɲɔgɔn ma jɔ abada duguw kɔnɔ?",
   "9": "ani Samudakaw, minnu ye fara tigɛ kɔdaw la?",
   "10": "ani Firauna, ale min ye bɔlɔ caman tigɛ ye?",
   "11": "Ninnu de ye dantɛmɛ u ka duguw kɔnɔ.",
   "12": "U ye ciɲɛli caya a kɔnɔ.",
   "13": "I Matigi ye ɲangata busan de suru u kan.",
   "14": "Siga t'a la, i Matigi bɛ fɛnlen-fɛlenli yɔrɔ la.",
   "15": "Nka mɔgɔ, n'a Matigi y'a kɔrɔbɔ k'a bonya k'a nɛɛma, a b'a fɔ: «N Matigi ye ne bonya dɛ»",
   "16": "Nka, n'a y'a kɔrɔbɔ k'a garsinɲɛ siri, a b'a fɔ: «N Matigi, i ye ne dɔgɔya dɛ»",
   "17": "Nin si tɛ! nka aw tɛ yatimɛw de boyan;",
   "18": "wa aw tɛ ɲɔgɔn su ka bila miskinaw labali la,",
   "19": "wa aw bɛ ciyɛn dun, dunni cɛ jugula,",
   "20": "wa aw bɛ nafolo kanu, kanuni dantɛmɛlen na.",
   "21": "Nin si tɛ! Ni dugukolo gosira, gosili la",
   "22": "wa i Matigi bɛ na ani Mɛlɛkɛw minnu bɛ jɔ safa safa.",
   "23": "wa o don, Jahannama bɛ ta ka na; o don, adamaden na yɛrɛwaaju, yɛrɛwaajuli na nɔ bɔ wa?",
   "24": "A b'a fɔ: « Eh! Ne ka bɔnɛ, hali ne tun ka n ka ɲanamaya ɲɛsigi",
   "25": "Nin don, maa si tɛna ɲangi a nɔ na",
   "26": "wa maa si tɛna minɛ ka siri a nɔ na.",
   "27": "E min ye ni hakililatigɛlen ye,",
   "28": "segin i Matigi man, a jɛnɛ wa i yɛrɛ jɛnɛ;",
   "29": "na fara n ka jɔnw kan.",
   "30": "na don N ka Alijinɛ kɔnɔ"
}