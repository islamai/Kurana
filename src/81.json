[
    "[Tuma min na˺ ni tile nɔɔrɔ bɔra a la.",
    "[Tuma min na˺ ni dolow bɛ binna.",
    "[Tuma min na˺ ni kuluw taamana ˹ka jɛnsɛn].",
    "[Tuma min na˺ ni ɲɔgɔmɛ kɔnɔmaw bilala u kelenna.",
    "[Tuma min na˺ ni baganw lajɛra.",
    "[Tuma min na˺ ni kɔgɔjiw faara.",
    "[Tuma min na˺ ni niw furula ɲɔgɔn ma.",
    "[Tuma min na˺ ni denkɛrɛniw ˹minnu seginna˺ ɲininkara",
    "“Kojugu jumɛn kosɔn a fagara?”",
    "[Tuma min na˺ ni sɛbɛnw bɔra kɛnɛ kan.",
    "[Tuma min na˺ ni sankolo bosora.",
    "[Tuma min na˺ ni Jahimu mɛnɛra ˹baga-baga].",
    "[Tuma min na˺ ni Alijɛnɛ gɛrɛ la ˹A dɔnbaaw la]",
    "Ni kelen-kelen bɛɛ bɛna a dɔn a ye ˹baara˺ min labɛn.",
    "Ne bɛ kali dolow la minnu bɛ tunu ˹kile fɛ].",
    "[Dolow˺ taakaseginbaaw minnu bɛ tunu ˹kile fɛ].",
    "Ne bɛ kali su la, n‘a ye dibi don",
    "Ne bɛ kali sɔgɔmada la, n‘a cira.",
    "Tiɲɛ na, nin ˹Kuranɛ˺ in ye ˹Ala ka kuma ye min lasera Jibrila fɛ,˺ ciden-mɛlɛkɛba dɔ,",
    "fangatigi dɔ, Masasigilan Tigi fɛ jɔyɔrɔbatigi dɔ,",
    "a kan labatɔlen dɔ ˹Mɛlɛkɛw cɛla˺, o kɔfɛ dannaya ˹mɛlɛkɛ˺ dɔ.",
    "Wa aw jɛɲɔgɔn in ˹Kira˺ tɛ fatɔ ye de.",
    "Wa a y‘o ˹mɛlɛkɛ˺ in ye tiɲɛ na, kɛnɛba kan",
    "Wa ale ˹Kira˺ tɛ dogobaa ye ko dogolenw la.",
    "Wa ˹nin Kuranɛ in˺ tɛ setanɛ gɛnnen ka kuma ye.",
    "O la sa, aw bɛ taa min?",
    "Tiɲɛ na, nin ˹Kuranɛ˺ in ye hakilijigin dɔrɔn de ye diɲɛmaa bɛɛ ma.",
    "O la sa, n‘a ye maa min ja aw la, o k‘a tilen ˹sira ɲuman kan˺.",
    "Nka aw tɛ se k’a tilen, fo ni Ala sɔna, Diɲɛw Tigi."
]